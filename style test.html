<!DOCTYPE html>
<html>
<head>
    <title> Esej </title>
    <link rel="stylesheet" type="text/css" href="esej.css">
    <style type="text/css"> </style>
    <link rel="icon" href="image1.jpg">
</head>

<body>

    <h3> Audiovizuálna esej <br>
        Zvuková krajina ako umelecký a ekologický koncept:
        Právo na ticho
    </h3>
    <main>
    Ako tému pre túto esej som zvolila pojednávanie o tichom a hlučnom charaktere zvukovej krajiny, ktorým sa venoval aj
    R. Murray Shafer. Zvuková krajina pre nás predstavuje komplexné spektrum zvukov, ktoré sa v našom prostredí
    vyskytujú. Zvuk je všade okolo, obklopuje nás pri každodenných a najbežnejších činnostiach a ako naznačil John Cage
    po jeho návšteve anechoickej (bez odrazovej) komory, nič ako absolútne ticho neexistuje. Každopádne pojem môžeme
    rozobrať hneď na začiatok do dvoch hlavných rovín. Zvuková krajina nikdy nebude identická na dvoch rovnakých
    miestach, a v rovnakom čase, a aj z tohto dôvodu je dôležité upresniť v akom kontexte tento termín plánujeme užívať
    – v objektívnej alebo subjektívnej rovine. Človek pracujúci ako vodič električky v Brne bude vnímať odlišnú zvukovú
    paletu ako domorodý Pigmej Mbuti v strednej Afrike obklopený nedotknutou prírodou a divokými zvieratami. A práve
    industriálna spoločnosť, ktorej sme súčasťou, rekontextualizovala významy pôvodných zvukov, či už lokálnych a
    špecifických pre určité územie alebo takých, ktoré sú známe všetkým ľudom. Týmto sme sa vzdialili pôvodným významom,
    ktoré našim predkom pomohli zostať nažive. V dobe klimatickej krízy, vzďaľovania sa od prírodného a čoraz väčšej
    upätosti na technológie, sme rovnako zahlcovaní hromadou informácií a to napríklad aj v podobe umeleckých a
    neumeleckých tendencií snažiacimi sa reagovať na tieto a iné aktuálne fenomény, ktoré si vyžadujú našu pozornosť a
    angažovanie sa. Informácie sú všade, bez ohľadu na ich charakter – a nás práve zaujímajú tie, ktoré prijímame
    prostredníctvom uší, častokrát bez toho, aby sme si to uvedomovali. Vzhľadom k tejto skutočnosti, je dôležitejšie
    skúmať ticho alebo hluk? Ak vieme, že ticho ako úplná absencia akýchkoľvek zvukov po fyzikálnej stránke neexistuje,
    neostáva nám nič iné iba zaradiť takúto predstavu o tichu do akéhosi imaginárne kontextu, ktorá však ostane
    empiricky nepreskúmaná a subjektívne vždy odlišná a veľmi fluidná v závislosti od faktorov daného prostredia.
    V tejto súvislosti sa nám načrtá akási analógia s vizuálnym smogom, kedy sú naše oči neustále zamestnávané
    vonkajšími stimulmi ako reklamné billboardy, obrazovky telefónov a podobne. Rovnaká situácia teda nastáva aj v tej
    zvukovej rovine, čo si však mnohokrát ani neuvedomujeme. Odborníci, teoretici, akademici, ekológovia atď. skúmajú
    hluk a hlukové znečistenie, avšak s tým rozdielom ,že sa mu väčšinou nepripisuje rovnaký dôraz ako na iné formy
    znečisťovania, s ktorými naša spoločnosť a planéta bojujú. Je to z dôvodu, že hlukové znečistenie na nás vizuálne
    nepôsobí? <p>
    Pre skúmanie fenoménu hlukového znečistenia je však na mieste vymedziť hluk samotný voči ostatným prvkom, ktoré sú
    súčasťou nášho akustického prostredia. V tomto prípade by sa dalo začať tichom, kedy je však otázne či môžeme ticho
    považovať za samostatný prvok zvukovej krajiny alebo nám skôr udáva iba jej charakter v konkrétnom momente. Ak teda
    vieme, že absolútne ticho je len akýsi imaginárny (a z časti utopický) koncept, ako je potom možné, že vieme
    rozlíšiť rozdiel medzi hlukom a tichom? Aký je najvhodnejší spôsob definovania ich vzájomného vzťahu a vzťahu k
    okolitému prostrediu? Je tento vzťah čisto založený len na fyzikálnych veličinách, ktoré nám udávajú hlasitosť a
    silu zvuku? S súvislosti so skúmaním prístupov k zvukovému znečisteniu nám Shafer načrtá dva typy legislatív, ktoré
    sa touto problematikou zaoberajú – kvalitatívna a kvantitatívna. Práve kvantitatívna je založená na nastavení
    akýchsi noriem alebo limitov určujúcich koľko decibelov prekračuje hranicu hluku. Takýto prístup však vo veľa
    prípadoch nemá úplne konštruktívne východisko, nakoľko nie všetky hlasné zvuky sú vnímané ako hluk. Podobná situácia
    bola uvedená aj v publikácii Nová zvuková krajina, kde sa názory Shaferových študentov na hluk značne rozchádzali –
    pre niekoho bol hluk skladba od Edgara Varésa, niekto zas nepovažoval za hluk hučanie motora motorky. Pokiaľ by sme
    zvolili definíciu hluku podľa Helmholtza, ako akéhokoľvek zvuku, ktorý je neperiodický, tóny, ktoré by boli
    periodické by automaticky spadali do kategórie hudobných tónov. Tým pádom všetky periodické tóny bez ohľadu na to,
    či sú rušivé alebo hlasité zvuky by boli považované za hudobné a nie hluk. Vráťme sa teda ku tichu - jedno zaujímavé
    pozorovanie ponúka dvojica slov – silence a quiet, ktoré sú v podstate synonymá, avšak nie tak úplne. Zatiaľ čo
    slovo quiet označuje okolité prostredie ako pomerne tiché, pokojné s veľmi malým resp. minimálnym množstvom hluku
    alebo šumu, silence označuje prostredie, ktoré nie je rušené žiadnym hlukom/šumom resp. zvukom. Takéto sémantické
    pozorovanie je však v našom jazyku zavádzajúce a v kontexte významu ticha nám neposkytuje žiadne odpovede.
    Ak by sme však skúsili definovať hluk ako niečo, čo nám narúša integritu ticha a pokoja, aj napriek skutočnosti, že
    hluk je súčasťou nášho akustického prostredia, možno by sme sa vedeli posunúť o menší krok vpred. Vychádzajúc z
    manifestu L’arte dei rumori (Umenie hluku), jeho autor, futurista Luigi Russolo tvrdí, že práve stroj je zodpovedný
    pre formovanie nových hlukov a následnú zmenu v našom hudobnom vnímaní. Russolo hluk takmer idealizoval a paradoxne,
    až o storočie neskôr, začali nielen umelci a hudobníci nadväzovať na jeho tendencie. Ak teda vychádzame z tvrdenia,
    že hluk je nežiadúci zvukový signál, vytváraný strojom, dosiahli by sme odobratím strojov v súčasnej technologickej
    spoločnosti ticho? Z časti áno, ale vopred vieme, že to ticho nikdy nebude absolútne. Každopádne so zohľadnením
    súčasných podmienok je pravdepodobne takáto úvaha dostačujúca, nakoľko ticho sa nám stále vzďaľuje čoraz viac. Aj z
    tohto dôvodu je dôležité (a pre ďalšie generácie nevyhnutné) tieto pojmy rekontextualizovať a venovať sa im – či už
    z hudobného, umeleckého alebo ekologického hľadiska. Tak ako sa mení zvuková krajina okolo nás, rovnakými premenami
    prechádza aj to ako ju vnímame. A práve ticho, ktoré malo pred industrializáciou veľký význam, dnes už má iba
    symbolický avšak spoločnosť má potrebu ho naďalej vyhľadávať a vytvárať nakoľko nám poskytuje útočisko pred
    nástrahami súčasného hlučného sveta. Ticho nám ponúka priestor pre nielen fyzický odpočinok, ale takisto aj pre
    mentálnu a spirituálnu vyrovnanosť. Nie je náhoda, že práve ticho je kľúčovým komponentom rôznych svetových
    náboženstiev a, že obrady a ceremónie prebiehajú v relatívnom tichu. napr. meditácií v budhizme alebo adorácia v
    kresťanstve. V taoizme zas ticho odkazuje na akúsi pokojnú nehybnosť, v ktorom učeň naberá svoju vnútornú silu.
    Shafer však vníma súvislosti ako s pozitívnym, tak aj negatívnym vnímaním ticha v súčasnej spoločnosti. Moderný
    človek sa ticha obáva, nakoľko pre neho predstavuje akúsi priepasť, ktorú keď zvukom nezaplní on, učiní tak niekto
    iný alebo niečo iné.<p>

        <img src="image1.JPG">

    Ticho a hluk ako dva takpovediac opozitné prvky si určite zaslúžia viac pozornosti, a to nielen v teoretickej
    rovine, ale aj tej praktickej, kedy by sa uviedli do ekologickej alebo umeleckej praxe konkrétne stratégie, ktoré by
    nielen upozorňovali na nástrahy súčasného hlučného sveta, ale zaslúžili sa aj na zmene súčasného prístupu k tejto
    problematike. Existuje veľa výskumov, ktoré vedia podložiť tvrdenie, že hladina hluku v mestách prekračuje zdravé
    normy hlasitosti a má tak za dôsledok rôzne zdravotné problémy, ktoré častokrát môžu skončiť až smrťou. Shafer však
    vecne uvádza, že pokiaľ máme záujem o zlepšenie akustického dizajnu vo svete, je potrebné začať vnímať ticho
    pozitívne ako aj vedieť stíšiť naše mysle.
</main>
<footer> 
    <p> Karolína Sedláková 2023 &copy; </p>
</footer>
</body>
</html>